---
title: ΣΥΝΤΗΡΗΣΗ ΦΥΤΙΚΩΝ ΑΠΟΛΙΘΩΜΑΤΩΝ ΜΕ ΜΕΙΓΜΑ ΠΑΡΑΛΟΕΙΔΟΥΣ Β-72
date: 2025-11-06
category: Συντήρηση
summary: Η απόπειρά μου στο να συντηρήσω τα απολιθώματά μου με χημικές μεθόδους.
lang: el
slug: paraloid-b72-el
---

# Κίνητρο

Πολλές φορές επιστρέφοντας από ένα κυνήγι απολιθωμάτων τα ευρήματα, και ιδίως τα λιγότερο ξεχωριστά, διέρχονται ένα διάστημα κατά το οποίο παρατούνται σε κάποια γωνία, μέσα σε ένα κουτί ή σακούλα, περιμένοντας πότε θα ασχοληθεί κάποιος μαζί τους. Έτσι συνέβη και με κάτι απανθρακωμένα απολιθώματα από ξύλο του Κρητιδικού που μάζεψα κάποτε από τον κόλπο Κόμπτον.

Όταν τελικά ασχολήθηκα μαζί τους, διαπίστωσα πως ήταν πολύ εύθραυστα και με τον καιρό θα γίνονταν θρύψαλλα αν δεν έκανα κάτι για να συντηρηθούν. Ψάχνοντας στο διαδίκτυο για λύσεις, ανακάλυψα την μέθοδο συντήρησης με Παραλοειδές Β-72, που αναλόγως της περιεκτικότητας του μείγματος σε Β-72 μπορεί να χρησιμοποιηθεί για κόλληση (αναστρέψιμη) ή για σύμπηξη και σταθεροποίηση των ευρημάτων.

# Προετοιμασία

Παρήγγειλα τα υλικά που θα χρειαζόμουν για την παρασκευή του μείγματος:

- Καθαρό ασετόν.
  - -όχι διάλυμα για τα νύχια. Αρχικά είχα αγοράσει διάλυμα από την υπεραγορά, όμως πιο μετά αποφάσισα πως καλύτερα να χρησιμοποιούσα καθαρό ασετόν.
- Παραλοειδές Β-72 / Paraloid B-72.

Επιπλέον χρησιμοποίησα:

- Ένα γυάλινο βαζάκι (τέως σάλτσας μακαρονιών) για το μείγμα.
- Ηλεκτρική ζυγαριά
- Ένα δοσομετρικό δοχείο (συνεισφορά του συγκάτοικου που πίνει σέικ πρωτεΐνης)
- ~~Ένα κρεμαστό σουρωτήρι τσαγιού~~
  - Αυτό ήταν για μια ιδέα που δοκίμασα αλλά στην τελική φάνηκε πως όχι μόνο δεν χρειαζόταν, αλλά αχρήστευσε και το σουρωτηράκι μου :(

<figure>
  <picture>
    <source srcset="media/paraloid-b72/webp_dir/apparatus.webp 1x" type="images/webp">
    <img src="media/paraloid-b72/apparatus.jpg" alt="Ο εξοπλισμός">
  </picture>
  <figcaption>Εξοπλισμός για την παρασκευή του μείγματος.</figcaption>
</figure>

# Ετοιμασία συμπυκνωμένου συγκολλητικού διαλύματος

Αποφάσισα να ετοιμάσω στο γυάλινο βαζάκι ένα μείγμα 25% (w/vol). Δηλαδή στα 200ml ασετόν διέλυσα 50g Β-72. Αυτό το μείγμα είναι υψηλής περιεκτικότητας (πηκτό) και ο σκοπός μου ήταν να αραιώσω μέρος του περαιτέρω για άμεση χρήση, και να φυλάξω όσο μου απομείνει στο βαζάκι.

Για να αποφύγω να βάλω ασετόν στο ογκομετρικό μου δοχείο, ξεκίνησα βάζοντας 200ml νερό. Μετέγγισα το νερό στο γυάλινο βαζάκι και σημείωσα εκεί όπου φτάνει η στάθμη. Έπειτα άδειασα το νερό στον νεροχύτη και γέμισα μέχρι την σημείωσή μου το βαζάκι με ασετόν. Σημειωτέον ότι η μυρωδιά του ασετόν ήταν πολύ έντονη σε αυτό το σημείο, συνιστάται ο δέον εξαερισμός!

<figure>
  <picture>
    <source srcset="media/paraloid-b72/webp_dir/water-level.webp 1x" type="images/webp">
    <img src="media/paraloid-b72/water-level.jpg" alt="Η στάθμη του νερού στο ογκομετρικό δοχείο: 200ml">
  </picture>
  <figcaption>200ml νερό στο ογκομετρικό δοχείο.</figcaption>
</figure>

<figure>
  <picture>
    <source srcset="media/paraloid-b72/webp_dir/aceton-level.webp 1x" type="images/webp">
    <img src="media/paraloid-b72/aceton-level.jpg" alt="Η στάθμη του ασετόν στο βαζάκι">
  </picture>
  <figcaption>200ml ασετόν στο βαζάκι. Η στάθμη εκεί όπου σημειώσαμε προηγουμένως.</figcaption>
</figure>

Κατόπιν πρόσθεσα στο βαζάκι με το ασετόν τα 50g Β-72 που είχα ετοιμάσει.

<figure>
  <picture>
    <source srcset="media/paraloid-b72/webp_dir/50g-B72.webp 1x" type="images/webp">
    <img src="media/paraloid-b72/50g-B72.jpg" alt="Β-72 στην ζυγαριά">
  </picture>
  <figcaption>Οι «νιφάδες» Β-72 στην ζυγαριά: 50g</figcaption>
</figure>

Έπειτα επήλθε η καταστροφή. Βλέπετε, προσπάθησα να χρησιμοποιήσω τον τεοποιητή (κρεμαστό σουρωτήρι τσαγιού) σύμφωνα με τρόπους που είδα στο διαδίκτυο. Όμως η αλυσίδα του τεοποιητή έσπασε και μου έπεσε μέσα στο ασετόν. Τον αφαίρεσα με ένα κουταλάκι και φορώντας γάντια. Όμως το Β-72 που είχα βάλει μέσα ήδη είχε αρχίσει να διαλύεται σε μια κολλώδη ουσία σαν διάφανη πίσσα. Δυσκολεύτηκα αρκετά να αδειάσω τον τεοποιητή όσο μπορούσα, και έπειτα τον καθάρισα με το καθαριστικό νυχιών που είχα (εσφαλμένως) αγοράσει προηγουμένως.

Αφού ξεμπέρδεψα με αυτήν την μικρή συμφορά, έχοντας βάλει όσο πιο πολύ Β-72 μπορούσα πίσω στο μείγμα με το ασετόν, άφησα το μείγμα στάσιμο. Πρώτα όμως σημείωσα πάνω στην ετικέτα την ποσότητα και δοσολογία, αλλά και τα συστατικά του μείγματος!

<figure>
  <picture>
    <source srcset="media/paraloid-b72/webp_dir/B72-labelled.webp 1x" type="images/webp">
    <img src="media/paraloid-b72/B72-labelled.jpg" alt="Β-72 με ετικέτα: 200ml Ασετόν, 50g Β-72. 25%">
  </picture>
  <figcaption>Το μείγμα αμέσως μετά την ετοιμασία</figcaption>
</figure>

## Μετά από 2.5 ώρες
Το Β-72 έχει διαλυθεί κατά το ήμισυ. Το υπόλοιπο κάθεται στον πάτο σε μια άμορφη μάζα.

<figure>
  <picture>
    <source srcset="media/paraloid-b72/webp_dir/B72-2.5-hours.webp 1x" type="images/webp">
    <img src="media/paraloid-b72/B72-2.5-hours.jpg" alt="Β-72 ημι-διαλυμένο στο μείγμα με ασετόν">
  </picture>
  <figcaption>Το μείγμα μετά από 2.5 ώρες. Το Β-72 ακόμη δεν διαλύθηκε.</figcaption>
</figure>

## Μετά από 24 ώρες

Το μείγμα φαινόταν επιτέλους έτοιμο. Το ανακάτευα περιστασιακά με ένα ξύλινο μαχαίρι μιας χρήσης, μέχρι που επιτέλους διαλύθηκε όλο το πλαστικό Β-72 και το πυκνό μείγμα ήταν έτοιμο για χρήση, χωρίς ίχνη αδιάλυτου πλαστικού στον πάτο του.

<figure>
  <picture>
    <source srcset="media/paraloid-b72/webp_dir/B72-24-hours.webp 1x" type="images/webp">
    <img src="media/paraloid-b72/B72-24-hours.png" alt="Β-72 έχει διαλυθεί και το μείγμα φαίνεται καθαρό">
  </picture>
  <figcaption>Το μείγμα μετά από 24 ώρες. Το πλαστικό διαλύθηκε πλήρως.</figcaption>
</figure>

# Συντήρηση απολιθωμάτων

Έσμιξα 20ml από το 25% προπαρασκευασθέν μου δείγμα με 80ml ασετόν σε ένα πλαστικό δοχείο (αφού πρώτα έλεγξα πως το δοχείο μου είναι συμβατό με ασετόν!). Το νέο μου μείγμα περιείχε 5% B-72 w/vol (5g στα 100ml). Ένα διάλυμα τέτοιας χαμηλής περιεκτικότητας είναι αρκετά υδαρές. Γι' αυτό και μπορεί να απορροφηθεί από την επιφάνεια του απολιθώματος και να το διαπεράσει. Το ασετόν θα στεγνώσει και θα αφήσει πίσω το Β-72 μέσα στο απολίθωμα, σταθεροποιώντας το έτσι εσωτερικά.

<figure>
  <picture>
    <source srcset="media/paraloid-b72/webp_dir/dilute-preparation.webp 1x" type="images/webp">
    <img src="media/paraloid-b72/dilute-preparation.jpg" alt="προετοιμασία του διαλύματος ">
  </picture>
  <figcaption>Μετέγγισα τα συστατικά του διαλύματος στο δοχείο χρησιμοποιώντας σύριγγα.</figcaption>
</figure>

Αυτό ήταν τουλάχιστον το σχέδιο, πάμε να δούμε τι έγινε όμως στην πράξη.

Δοκίμασα δύο τρόπους εφαρμογής του μείγματος: με σύριγγα και μέσω «λουτρού» - βουτώντας δηλαδή το εύρημα, λούζοντάς το κυριολεκτικά με το μείγμα. Η τελευταία μέθοδος αποδείχτηκε ριψοκίνδυνη - το πρώτο απολίθωμα που επιχείρησα να βουτήξω μέσα ήταν πολύ ασταθές και απορρόφησε πολύ υγρό, μουσκεύοντάς το και καθιστώντας το ακόμα πιο εύθραυστο. Γι' αυτό και στο εξής εφήρμοζα το μείγμα με την σύριγγα μόνο. 

<figure>
  <picture>
    <source srcset="media/paraloid-b72/webp_dir/B72-application.webp 1x" type="images/webp">
    <img src="media/paraloid-b72/B72-application.png" alt="εφαρμογή του μείγματος με σύριγγα πάνω σε ένα εύρημα">
  </picture>
  <figcaption>Η σύριγγα απεδείχθη η πιο καλή επιλογή για την εφαρμογή του δείγματος.</figcaption>
</figure>

Τα πλατσουρίσματα και τα ατυχήματα είναι αναπόφευκτα, γι' αυτό συνιστώ να κάνετε αυτό το πείραμα φορώντας πρόχειρα ρούχα, σε εξωτερικό χώρο και κάπου που δεν θα σας πείραζε αν δημιουργηθεί λίγη ακαταστασία! Κατά την διάρκεια απόπειράς μου εφαρμογής του δείγματος με σύριγγα, η σύριγγα μου ξέφυγε και πιτσίλησα λίγο μείγμα πάνω στην θήκη του τηλεφώνου μου. Το Ασετόν γρήγορα στέγνωσε όμως οι λεκέδες από Β-72 είναι ακόμα εκεί...!

<figure>
  <picture>
    <source srcset="media/paraloid-b72/webp_dir/samples-post-process.webp 1x" type="images/webp">
    <img src="media/paraloid-b72/samples-post-process.jpg" alt="Τα δείγματα μετά την διαδικασία συντήρησης">
  </picture>
  <figcaption>Τα «βρεγμένα» δείγματα μετά την συντήρηση.</figcaption>
</figure>

Στο τέλος άφησα τα δείγματά μου να στεγνώσουν μέχρι την επόμενη μέρα, πριν τα φυλάξω. Δεν ξέρω αν είμαι ευχαριστημένος από τα αποτελέσματα αυτής της απόπειρας. Αυτές είναι οι αλλαγές που παρατήρησα στα δείγματά μου:

- Πιο σκούρο χρώμα - αυτό θα έλεγα ότι τα έκανε να φαίνονται ελαφρώς πιο ωραία ή ακόμα και πιο «σημαντικά»
- Αυξημένο βάρος - η επιπλέον μάζα Β-72 πιστεύω έγινε αισθητή
- Μυρωδιά ασετόν - αυτή πιστεύω θα εκλείψει με τον καιρό όμως παραμένει έντονη για αρκετό καιρό.

Δεν είμαι σίγουρος εάν έγιναν πιο συμπαγή τα ευρήματά μου. Μερικά από αυτά ακόμη θρυμματίζονται στην επιφάνεια και ίσως να χρειάζονται εφαρμογή πιο πυκνού μείγματος Β-72. Όμως γενικά έχω την αίσθηση πως είναι πιο σταθερά απ' ότι πριν.

# Βίντεο

<figure class="video-embed">
  <iframe
    src="https://www.youtube.com/embed/8-niAgILoo8?si=b14CJvznetdqxE-u"
    title="Συντήρηση απολιθωμάτων με την χρήση Παραλοειδούς Β-72"
    allowfullscreen
    loading="lazy"
    referrerpolicy="strict-origin-when-cross-origin"
    frameborder="0"
    allow="accelerometer; autoplay; clipboard-write; encrypted-media; gyroscope; picture-in-picture; web-share"
    >
  </iframe>
  <figcaption>Το βίντεο δείχνει σκηνές από την πιο πάνω διαδικασία.</figcaption>
</figure>